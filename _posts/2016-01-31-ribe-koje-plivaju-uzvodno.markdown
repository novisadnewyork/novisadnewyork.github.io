---
published: false
title: Ribe Koje Plivaju Uzvodno
layout: post
---
Losos svoj životni ciklus žapočinje u planinskoj reci iz koje se po navršetku druge godine zapućuje ka okeanu. Odrasla jedinka se vraća u rodni potok, omresti se i ugine.
"Jesi li ti normalna?! Zasto si se vratila?"
U tom redosledu, glasila su prva pitanja većine prijatelja i poznanika koje bih srela po povratku, redovno propraćena prvo začudjenim pogledima a onda zabrinutim izrazem lica. Iako bih odgovor na prvo, više retoričko, uglavnom preskočila morala bih nešto da odgovorim na ovo drugo pitanje, logističko u biti.
U prirodi čoveka je da prati migracije zajednice i teži ka asimilaciji javnog mnjenja. Istupanje iz istog karatkteriše se kao, u najblažu ruku, nerazumno. To konkretno znači težiti ka kvalitetnom životu ovde spram nada, snova i pokušaja budućnosti negde tamo. Sporedno je gde tačno je to tamo, samo dok nije ovde; premda još čekam da čujem postoji li kandidata za Devetu ofanzivu-obrnutog smera.
Na to bi usledeo moj odgovor da čekam da mi odobre radnu vizu, da sam se vratila na ne određeno, i da ću tek odlučiti. Najčešće razgovor bi se ukratko zavrsio uz razuveravajuće: "Da, sad ti je super ovde, uželela si se, ali videćeš za mesec-dva ima da bežiš odavde." Prođe skoro pola godine a meni je i dalje ovde dobro. Da li to blaženo stanje duha proizilazi iz previše spoznaje ili premalo ambicije, vreme će pokazati.
Živ se čovek na sve navikne, pa se i na moj povratak narod naviko. Pitanja su sve ređa, još jedino neki novi poznanici tu i tamo upute po koji radoznalo-zbunjeni pogled.
Losos ostvaruje svoj životni ciklus napuštanjem rodnog potoka, plovidbom u stranim, slanim vodama svetskih mora i okeana; potom sticanjem polne zrelosti i konačno plivanjem uzvodno ka tom istom rodnom potoku. 
Zašto Novi Sad, a ne Nju Jork?
Zato što gužva ne može da nadomesti bliskost, a užurbanost ne znači smislenost.
Blještava svetlost svetskih metropola nema moć hipnoze i relaksacije koju ima sjaj vedrog neba posmatran iz plitke vode Dunava u toploj avgustovskoj noći. 
Opstanak u gradu ponom stranaca iz prva je uzbudljiv izazov. Kada se euforija slegne nastaje svakodnevica u kojoj su novi poznanici i dalje stranci, a zanimljiva mesta i lica su već viđena.
Misli beže k' onima s' kojima je dobro i kada je obično: porodici, familiji i onima koji to vremenom postanu. Sa njima je tisina prijatna i umirujuća, bez njih je gluva i dokona.